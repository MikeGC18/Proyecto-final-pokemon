---💫 JUSTIFICACIÓ I MOTIVACIÓ DEL PROJECTE 💫---
El nostre projecte consisteix en el desenvolupament d’una pàgina web que mostra informació detallada sobre diferents Pokémons i Digimon. Utilitzant diverses API externes, hem pogut extreure i integrar aquesta informació dins la nostra aplicació de manera dinàmica.
Tant l’Albert com jo considerem que aquest projecte és una proposta factible i amb interès, ja que té com a objectiu oferir una eina educativa i entretinguda. A través d’aquesta pàgina web, volem conscienciar i despertar la curiositat dels usuaris sobre l’univers dels Pokémon i Digimon, tot afavorint l’aprenentatge d’una manera lúdica i interactiva.
Considerem que aquest projecte pot resultar útil i atractiu per als fans, però també pot ser una bona oportunitat per a persones que no coneixen gaire aquestes sèries i vulguin descobrir-les d'una manera visual i ordenada. El fet d'utilitzar dades externes ens ha permès aprendre a consumir APIs i integrar-les en una arquitectura web moderna. 
--ESQUEMA D'ARQUITECTURA---

---EXPLICACIÓ DETALLADA SEGONS EL MVC👓---
-📁 Models: Pokemon.cs i Digimon.cs
Els models són com plantilles amb les dades que necessito de cada personatge. Per exemple, al model del Pokémon hi ha el nom, l’alçada, el pes, el tipus, etc. A més, he fet algunes propietats que es calculen automàticament, com passar 
l’alçada de decímetres a metres o el pes a quilos. Amb els Digimon passa una cosa semblant, però més senzill: només mostro el nom, el nivell i la imatge. També tradueixo el nivell a espanyol amb un petit diccionari que he fet.

-🔧 Serveis: PokeApiService i DigimonApiService
Els serveis s’encarreguen de connectar-se a internet i llegir la informació. Per fer això he fet servir HttpClient, que el configuro perquè estigui a punt per fer peticions.
El servei de Pokémon (PokeApiService) és més complicat, perquè l’API envia moltes dades. He hagut de filtrar el que em feia falta, com les estadístiques, el text descriptiu, les imatges, etc. 
També faig conversions d’unitats, com he comentat abans.
El servei de Digimon (DigimonApiService) és molt més fàcil de fer, perquè l’API només dona tres camps: nom, nivell i imatge. Aquí també afegeixo un “index” que serveix per saber la posició a la llista,
i faig la traducció del nivell.

-🚀Fitxer Program.cs
Aquí és on s’inicien els serveis perquè després pugui fer-los servir a qualsevol lloc del projecte. Amb AddHttpClient deixo preparat el servei per a cada API. També poso la ruta predeterminada per quan s’inicia l’app.

-🧠 Controladors: PokemonController i DigimonController
Els controladors són els que reben la petició de l’usuari (per exemple, buscar un personatge). Cada controlador té dos mètodes:
El mètode Index, que rep el nom del Pokémon o Digimon i mostra la seva informació.
El mètode Random, que busca un personatge aleatori i mostra el mateix tipus de vista reutilitzant el codi amb return View("Index", model);.

-🖼️Vistes (Views/Pokemon/Index.cshtml i Views/Digimon/Index.cshtml)
Les vistes són la part visual del projecte. Aquí és on es mostra la targeta del personatge. Utilitzo Bootstrap per fer que la pàgina es vegi ben posada i centrar el botó que permet canviar entre Pokémon i Digimon. Amb la directiva @model dic quin tipus de dades rebrà la vista.

-🎨Estils: wwwroot/css/pokedex.css
Perquè tot quedi amb estil de Pokédex, he afegit un fitxer CSS que simula la carcassa vermella, la pantalla i unes llums decoratives. També he posat object-fit: contain perquè les imatges no surtin tallades i encaixin bé.

---PROPOSTES DE MILLORA I NOVES FUNCIONALITATS---
Hem pensat en diverses millores per fer el projecte més complet:
·Cerca i paginació: Afegir una vista de llista amb una barra de cerca ràpida i càrrega per demanda per buscar Pokémon o Digimon més fàcilment.
·Historial de consultes: Guardar els últims personatges visitats al navegador i mostrar-los com miniatures.
·Mode comparació: Crear una vista que permeti comparar un Pokémon i un Digimon alhora, mostrant les dues targetes juntes.
·Cache amb IMemoryCache: Guardar temporalment les respostes de les APIs per reduir esperes i càrrega.
·Proves unitàries: Fer proves amb xUnit i mocks per comprovar que el mapping del JSON als models funciona bé.
·Accessibilitat i idiomes: Millorar el contrast, afegir etiquetes aria-* i permetre canviar l’idioma a anglès o català amb fitxers .resx.
·Deploy a Azure: Automatitzar el desplegament amb un azure-pipelines.yml cada cop que es fa push a la branca principal.



